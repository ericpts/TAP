Ne priveam pe ascuns, ca si cum am fi impartit cel mai mare secret. Ca si cum simtamantul primordial ar fi stat sub pleoape, iar esenta dragostei s-ar fi citit pe buze. De la departare, ea parea ireala, cu chipul de inger. Solemnitatea expresiei ei o facea in ochii mei un ocean ce ademeneste a fi descoperit. Si totusi, in lumina ochilor ei statea suferinta intregului sau neam, iar aceasta
licarea puternic in umbra solemnitatii si gravitatii privirilor ei. Iar, de unde statea, nu avea pic de frica, de mine, de pozitia mea. Privirea ei tragea afara din mine sufletul meu si il examina meticulos. Ma simteam intr-o completa goliciune, nu mai aveam nicio autoritate. Simteam cum ea stapanea peste sufletul meu cu toata fiinta ei, intr-o tacere care ma uimea nespus.
